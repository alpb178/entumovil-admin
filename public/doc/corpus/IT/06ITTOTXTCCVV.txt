FACSIMILE DI CONTRATTO PRELIMINARE DI COMPRAVENDITA 
Con la presente scrittura privata, a valersi fra le parti a tutti gli effetti di legge fra: 

XXX nato il XXX a XXX residente in XXX via XXX n XXX

cod.fisc XXX promittente la vendita, in seguito, per brevità, denominato “promittente venditore”, 

e 

XXX, nato il XXX a XXX, residente in XXX, via XXX n. XXX

cod.fisc. XXX promittente la vendita, in seguito, per brevità,denominato “promissario acquirente”. 

Si conviene e si stipula quanto segue: 

1. Oggetto del contratto 
Il promittente venditore promette di cedere e vendere a XXX Che promette di acquistare, per sé o per persona fisica o giuridica che si riserva di dichiarare al momento della stipulazione del rogito notarile, nominativamente l’unità immobiliare sita in XXX via XXX Piano XXX scala XXX composta di n. XXX vani, censita al N.C.E.U. alla partita n. XXX come segue: foglio XXX mappale XXX sub XXX piano XXX zona XXX cat. XXX N. XXX vani nonché le pertinenze costituite da XXX censita al N.C.E.U. alla partita come segue: foglio XXX mappali XXX Sub cat. XXX

Il tutto come meglio specificato nell’allegata planimetria controfirmata dalle parti, con diritto alla proporzionale quota di comproprietà degli enti comuni quali risulteranno più precisamente in seguito. Il promittente venditore dichiara che l’unità immobiliare sopra descritta è libera da persone e tale si impegna a mantenerla sino alla stipula del rogito. (oppure: occupata da XXX in base a contratto di XXX – locazione o comodato – stipulato il XXX registrato il XXX).

2. Condizioni di vendita 
La vendita è fatta con i seguenti patti e condizioni: 

a) Dichiara il promittente venditore che l’unità immobiliare descritta al punto 1. Verrà ceduta libera da ogni affittanza (oppure: occupata da XXX In base a contratto di XXX – locazione o comodato stipulato il XXX registrato il XXX) nello stato di fatto e di diritto in cui si trova, comunque libera da vincoli, ipoteche o altre trascrizioni pregiudizievoli al diritto di proprietà, eccezione fatta per (indicare estremi eventuali iscrizioni ipotecarie o altro) e ne garantisce tanto la piena proprietà quanto la legittima provenienza; 

b) L’atto notarile di trasferimento verrà stipulato entro e non oltre la data del XXX, termine essenziale, a semplice richiesta di una delle parti e con preavviso di giorni XXX, presso il notaio di gradimento del promissario acquirente che sin d’ora viene designato nella persona del dr. XXX Con studio in XXX via XXX Tel. XXX 

3. Consegna e immissione in possesso 
Il possesso e il materiale godimento dell’immobile in contratto si avrà con la stipula dell’atto notarile di trasferimento; da tale data in avanti saranno a carico e a favore del promissario acquirente gli oneri e i frutti relativi. La consegna e immissione in possesso dell’immobile in contratto è previsto per la data del XXX contestualmente alla stipula dell’atto notarile di trasferimento. E’ fatto divieto al promissario acquirente di effettuare nell’unità immobiliare promessa in vendita qualsiasi lavoro edilizio precedentemente alla stipula del rogito notarile

4. Garanzie da evizione 
Il promittente venditore si obbliga a prestare garanzia da evizione ai sensi di legge, dichiarando e garantendo che gli enti immobiliari in contratto sono di sua piena ed esclusiva proprietà (indicare estremi dell’atto di proprietà) e si impegna a trasferire gli stessi liberi da ipoteche, censi, livelli, canoni e trascrizioni pregiudizievoli al diritto di proprietà (indicare estremi eventuali iscrizioni ipotecarie) e per servitù anche non apparenti. 

5. Ulteriori garanzie 
a) Il promittente venditore dichiara che relativamente al suddetto immobile non esistono arretrati di imposte, tasse e contributi di alcun genere, né sono pendenti pignoramenti, sequestri o altre procedure di natura civile, penale o amministrativa. 

6. Il promittente venditore si impegna a garantire la conformità degli impianti presenti nell’unità immobiliare promessa in vendita alla vigente normativa in materia di sicurezza; il promittente venditore si impegna altresì ad allegare, al momento di sottoscrizione dell’atto definitivo di compravendita, la dichiarazione di conformità di detti impianti o suoi equipollenti. 

7. Vendita a corpo e non a misura 
L’unità immobiliare promessa in vendita sarà trasferita a corpo e non a misura, nello stato di fatto, di diritto e di consistenza in cui verrà a trovarsi all’atto del trasferimento, con tutti gli inerenti diritti, ragioni, vincoli, accessioni o pertinenze, con ogni fisso e infisso, con ogni servitù attiva o passiva, anche se non apparente. Parte promissaria acquirente dichiara di essere edotta dello stato di conservazione dell’immobile oggetto della compravendita, di aver preso esatta visione dello stesso e delle parti comuni e di trovarli di proprio gradimento. Le parti si danno altresì reciprocamente atto che tutte le opere necessarie per adeguare i locali e gli impianti alle normative vigenti saranno effettuate a cura e spese di XXX (indicare se promittente venditore, in tal caso prima della consegna dell’immobile ovvero dal promissario acquirente dopo la presa in possesso dell’unità immobiliare). 

8. Prezzo e condizioni di pagamento 
Il prezzo di vendita a corpo viene fissato in € XXX che verrà corrisposto nel seguente modo: 

a) Quanto a € XXX a mezzo XXX (indicare numero di assegni o estremi disposizione bancaria), a titolo di caparra confirmatoria all’atto della sottoscrizione della presente scrittura di cui la promittente venditrice rilascia ricevuta; 
b) Quanto a € XXX a mezzo XXX (indicare numero di assegni o estremi disposizione bancaria), a titolo di acconto entro la data del XXX; 
c) Quanto a € XXX in contanti a titolo di saldo del prezzo pattuito contestualmente alla stipula del rogito notarile per il trasferimento di proprietà da effettuarsi entro il XXX; In caso di mancato pagamento da parte del promissario acquirente degli acconti, entro i termini previsti, nonché in caso di ritardo a esso imputabile alla stipula del rogito notarile e al contestuale saldo del pagamento del prezzo, decorreranno a favore del promittente venditore e a carico del promissario acquirente gli interessi nella misura dell’attuale tasso ufficiale di sconto maggiorato di tre punti (oppure indicare il diverso tasso convenuto) su tutte le parti di prezzo non ancora corrisposte, anche a titolo di penale. 

9. Oneri fiscali 
Tutte le imposte, tasse vigenti o future, inerenti al presente contratto, le spese relative alla sua registrazione, saranno a esclusivo carico del promissario acquirente, a far data dalla consegna dell’immobile. A suo esclusivo carico si convengono pure gli oneri e le spese relative agli atti definitivi di trasferimento delle proprietà dipendenti e conseguenti ad eccezione di quelli che, per legge, uso e convenzione sono a carico del promittente venditore. 

Interamente letto, confermato e sottoscritto in duplice originale.

Il promittente venditore  

Il promissario acquirente  
I sottoscritti dichiarano di aver preso conoscenza di tutto quanto precede e in particolare, ai sensi e per effetti di cui all’art. 1341 cod. civ. i seguenti articoli: 

art.1) oggetto del contratto 
art.2) condizioni di vendita 
art.3) consegna e immissione in possesso 
art.4) garanzie ed evizione 
art.8) prezzo e condizioni di vendita 

Il promittente venditore  
Il promissario acquirente 
Luogo,data 
 
