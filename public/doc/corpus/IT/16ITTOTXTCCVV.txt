CONTRATTO PRELIMINARE DI COMPRAVENDITA DI IMMOBILE DA COSTRUIRE
Con la presente scrittura privata da valere ad ogni effetto di legge tra:
- IMPRESA (sia essa persona fisica ditta individuale che società, da indicarsi con tutti i suoi dati identificativi quali la denominazione o ragione sociale, la sede, codice fiscale e partita iva, nonchè con quelli del suo rappresentante che dovrà essere munito dei relativi poteri per questo atto);
di seguito anche "promittente";
- persona fisica (da indicarsi con tutte le sue complete generalità, domicilio e codice fiscale, situazione di stato civile e regime patrimoniale della stessa se coniugata);
di seguito anche "promissario";
premesso
che la promittente, in forza di XXX [citare il titolo (atto pubblico, scrittura privata autenticata o sentenza passata in giudicato) con tutti i suoi estremi di registrazione e trascrizione] è proprietaria di (ovvero: titolare di diritto di superficie in forza di convenzione stipulata il XXX ai sensi dell'art.35 della legge n.865/71 e successive modifiche ed integrazioni, con il Comune di XXX con atto in data XXX n XXX repertorio, ovvero ai sensi dell'art XXX della legge regionale XXX su) un appezzamento di terreno  sito nel Comune di XXX loc. XXX, Via XXX, distinto in Catasto Terreni al Foglio XXX, particella XXX, e confinante con (indicare almeno tre confini);
Tutto ciò premesso
si conviene e stipula quanto segue:
1. OGGETTO
Il promittente promette di vendere al promissario che promette di acquistare, per sè e/o persona fisica da nominare entro il termine fissato per la stipula del contratto notarile definitivo di vendita, alle condizioni in appresso meglio specificate, le seguenti porzioni immobiliari, facenti parte del complesso in premessa descritto sito in XXX, via XXX n. XXX.

2.REGOLAMENTO DI CONDOMINIO ED AMMINISTRAZIONE
Essendo necessario, ai sensi dell'art. 1138 c.c., procedere alla formazione di un regolamento di condominio che, allo stato,  non è possibile redigere essendo l'immobile ancora in corso di costruzione e, conseguentemente, non essendo ancora individuabili eventuali servitù ed obblighi, e/o eventuali varianti, il promissario conferisce espresso mandato irrevocabile, anche nell'interesse di terzi, al promittente di provvedere alla redazione ed al deposito dello stesso in conformità alle norme di legge vigenti, con indicazione delle quote di comproprietà e di concorso spese e compilazione delle tabelle millesimali, impegnandosi fin d'ora a ratificarne l'operato ed a confermare tale mandato anche nel contratto definitivo di vendita ove a quella data il regolamento di condominio non fosse stato ancora redatto e/o depositato. Essendo altresì necessario provvedere intanto all'amministrazione dell'immobile, il promissario conferisce del pari mandato al promittente di procedere alla nomina di un amministratore sino a quando non si sia proceduto alla stipula degli atti notarili di vendita per almeno XXX per cento delle unità immobiliari formanti parte dell'edificio e comunque non oltre il termine di anni due dalla stipula del primo atto notarile di vendita.


3. CONSEGNA
Salvo cause di forza maggiore, o per atti od omissioni non imputabili al promittente, l'ultimazione dei lavori edilizi per l'intervento di cui in oggetto dovrà avvenire entro il XXX e la consegna al promissario delle porzioni immobiliari in oggetto libere da persone e cose e perfettamente ultimate in ogni loro parte avverrà entro i successivi XXX giorni.
Si conviene espressamente tra le parti che in caso di ritardo superiore a giorni XXX nella consegna di quanto in oggetto per causa imputabile al promittente, quest'ultimo corrisponderà al promissario una penale giornaliera nella misura pari ad Euro XXX; nulla sarà dovuto se l'eventuale ritardo nella consegna rimanesse nell'ambito dei suddetti giorni XXX.
Contestualmente alla consegna del possesso verrà effettuato un collaudo di tutti gli impianti e un sopralluogo per la verifica dello stato dei luoghi e della rispondenza del realizzato a quanto concordato.
Il promittente garantisce fin d'ora che le porzioni immobiliari in oggetto saranno realizzate e si troveranno alla data della consegna in stadio tale da consentire il rilascio del certificato di agibilità; eventuali ritardi nel rilascio medesimo da parte della competente amministrazione comunale non potranno essere addebitati al promittente, ferma comunque l'obbligazione di quest'ultimo a farne conseguire il rilascio stesso. Il promittente peraltro si obbliga a presentare al competente Comune, prima della data di stipula del contratto notarile definitivo di vendita, tutta la documentazione necessaria ai sensi degli artt. 24 e 25 del d.p.r. 6 giugno 2001 n. 380, affinchè, con il decorso del termine di legge, si intenda attestata l'agibilità del complesso. 
Ove la consegna delle porzioni immobiliari avvenisse prima del rilascio della licenza di agibilità, il promissario potrà disporne ai soli fini della predisposizione delle unità stesse, assumendo sin d'ora impegno a non utilizzarle ai fini cui sono destinate ed a tenere manlevato ed indenne il promittente da eventuali sanzioni anche amministrative conseguenti alla prematura occupazione ed utilizzo delle unità in questione.
Nell'ipotesi in cui il presente contratto dovesse essere risolto successivamente alla consegna al promissario delle porzioni immobiliari in oggetto senza che sia stato ancora stipulato il contratto definitivo di vendita, il promissario stesso sarà tenuto a farne restituzione al promittente, liberi da persone e cose, entro e non oltre giorni XXX dalla data in cui il promittente ne abbia fatto richiesta; fatto salvo il diritto al risarcimento degli eventuali maggiori danni, il promissario sarà tenuto a corrispondere una penale di euro XXX per ogni giorno di ritardo nella riconsegna.
Anche contestualmente alla detta riconsegna del possesso verrà effettuato un collaudo di tutti gli impianti e un sopralluogo per la verifica dello stato dei luoghi.

4. PREZZO E MODALITA' DI PAGAMENTO
Il prezzo della vendita qui promessa, fatto salvo quanto meglio precisato al successivo art. 7, Esecuzione delle opere, è stato tra le parti convenuto ed accettato "a corpo" nella complessiva somma di euro XXX, oltre Iva nella misura di legge, e verrà corrisposto, per le tranches successiva a quella in data odierna, a mezzo bonifico bancario sul conto corrente n. XXX intestato al promittente in essere presso l'agenzia n. XXX della banca XXX codice Abi XXX Cab XXX Cin XXX (ovvero versamento sul conto corrente postale n. XXX intestato al promittente ovvero a mezzo assegni bancari/circolari non trasferibili all'ordine del promittente). 
Il promittente si obbliga a comunicare in forma scritta al promissario eventuali variazioni del numero del conto o delle sue coordinate bancarie o postali.
Si conviene che detto prezzo sia corrisposto come segue:
a) quanto ad euro XXX a titolo di caparra confirmatoria/penitenziale a mezzo consegna di assegno (descrivere titolo) non trasferibile all'ordine del promittente che con la sottoscrizione del presente atto ne rilascia quietanza, salvo il buon fine del titolo suddescritto;
b) quanto ad euro XXX a titolo di integrazione della caparra/acconto prezzo entro il XXX (a data fissa ovvero a stato avanzamento lavori);
c), d), e) quanto ad euro XXX a titolo di integrazione della caparra/acconto prezzo entro il XXX (a data fissa ovvero a stato avanzamento lavori);
f) quanto ad euro XXX contestualmente alla consegna delle unità immobiliari in oggetto.
XXX,
Il promittente non assume alcuna responsabilità in ordine a eventuali dinieghi dell'istituto bancario per acconsentire, ove necessario, al richiesto accollo. In tal caso, il promissario dovrà procedere al saldo del residuo prezzo comunque entro il termine suddetto eventualmente anche usufruendo di mutuo da richiedersi a sue cura e spese ad altro istituto di credito. 
In proposito, il promittente dichiara di aver contratto un mutuo edilizio di euro XXX garantito da ipoteca per euro XXX gravante sull'intero compendio in oggetto, stipulato con la banca XXX con atto a rogito Notaio 
g) quanto ad euro XXX verranno corrisposti mediante n. XXX rate di euro XXX ciascuna scadenti mensilmente/trimestralmente a partire dal XXX e fino al XXX; a fronte del pagamento di detto importo dilazionato il promissario si obbliga a rilasciare al promittente, contestualmente alla stipula del contratto definitivo di vendita, corrispondenti effetti cambiari che il promittente stesso nella medesima sede si riserva di richiedere siano da garantirsi ipotecariamente sulle porzioni immobiliari in oggetto. 
5. SPESE ED ONERI A CARICO DEL PROMISSARIO
Sono a carico del promissario, che dovrà provvedere ai relativi pagamenti contestualmente alla stipula del contratto definitivo di vendita:
- nell'ipotesi di accollo di mutuo: le spese relative che vengono sin d'ora forfettariamente fissate nella misura del XXX per cento sull'importo nominale della quota accollata che dovranno essere versate in favore del promittente;
-  nell'ipotesi di rateizzazione con scadenza successiva alla stipula del contratto definitivo: le spese degli effetti cambiari e dell'iscrizione ipotecaria eventualmente richiesta; rimarranno altresì a carico del promissario anche le spese della cancellazione dell'ipoteca da corrispondersi successivamente;
- l'IVA nella misura di legge, che dovrà essere versata in favore del promittente, con impegno del promissario di conguagliare la maggiore imposta dovuta qualora l'amministrazione finanziaria lo ritenesse necessario anche in relazione al non riconoscimento della spettanza di norme agevolative applicate;
- le spese e gli oneri relativi alla stesura, deposito, registrazione e trascrizione del regolamento di condominio ed all'intera pratica di accatastamento in tutto nella misura complessiva forfettariamente determinata nel XXX per cento del prezzo di vendita.
6. IMPIANTI ED AUTORIZZAZIONI
Il promittente provvederà ad installare impianti a norma di legge (centrale termica, elementi di riscaldamento, ascensore, ecc.), assicurandone il loro allacciamento alla necessaria e relativa rete di servizio. Qualora in corso di esecuzione dello stabile dovessero intervenire nuove disposizioni, anche tecniche, in forza delle quali si debba procedere all'installazione di impianti diversi e di maggior costo rispetto a quelli previsti in sede progettuale ed indicati nella descrizione tecnica di cui al punto H) delle premesse, detti maggiori costi verranno addebitati al promissario con facoltà per lo stesso di recedere dal contratto qualora tali maggiori costi dovessero superare il ventesimo del prezzo originariamente pattuito.
7.  ATTO NOTARILE DEFINITIVO DI VENDITA 
L'atto notarile definitivo di vendita da stipularsi nella forma dell'atto pubblico o della scrittura privata autenticata verrà ricevuto o autenticato da notaio scelto dalla parte XXX e comunicato all'altra parte almeno un mese prima; detto atto dovrà essere stipulato entro XXX mesi dalla (ovvero contestualmente alla) consegna.
Il promittente provvederà, a sue cura e spese, a mettere a disposizione del predetto Notaio rogante, con congruo anticipo, tutta la documentazione da questo richiesta per la stipula. 
Le parti si danno reciproco atto che in ogni caso, a norma dell'art. 8 del d. lgs. n. 122 del 20 giugno 2005, l'atto notarile definitivo di vendita non potrà essere stipulato prima del frazionamento in quote del mutuo edilizio di cui in premessa e del perfezionamento di un titolo idoneo ad ottenere la cancellazione od il frazionamento dell'ipoteca a garanzia del finanziamento stesso o del pignoramento eventualmente gravante sull'immobile.
A norma dell'art. 4 del d. lgs. n. 122 del 20 giugno 2005 il promittente si obbliga a consegnare al promissario, contestualmente alla stipula del contratto notarile definitivo di vendita, una polizza assicurativa indennitaria decennale a beneficio del promissario stesso e con effetto dalla data di ultimazione dei lavori a copertura dei danni materiali e diretti all'immobile, compresi i danni ai terzi, cui sia tenuto ai sensi dell'art. 1669 c.c., derivanti da rovina totale o parziale oppure da gravi difetti costruttivi delle opere, per vizio del suolo o per difetto della costruzione, e comunque manifestatisi successivamente alla stipula del contratto in argomento.

8. SPESE, IMPOSTE E TASSE
Le spese del presente preliminare e dell'atto di trasferimento, tasse ed oneri fiscali, si convengono a carico del promissario.

9. INTERESSI
Ferma la facoltà di cui al successivo art. 13, nell'ipotesi di ritardato pagamento al promittente di qualsivoglia somma di danaro allo stesso dovuta dal promissario in dipendenza del presente contratto, verrà applicato un tasso di interesse pari all'euribor a sei mesi vigente all'epoca dell'inadempimento, maggiorato del XXX per cento, in misura d'anno.
10. MODIFICHE ED INTEGRAZIONI
Qualunque aggiunta o modifica del presente atto dovrà risultare da atto scritto.

11. CLAUSOLA RISOLUTIVA ESPRESSA
La mancata osservanza da parte del promissario di quanto previsto ai precedenti artt. 4, 5 e 8, darà facoltà al promittente di risolvere il presente contratto ai sensi dell'art. 1456 c.c.

12. AUTORIZZAZIONI
Le parti si concedono reciproca autorizzazione al trattamento dei propri dati personali ai sensi del Codice in materia di protezione dei dati personali di cui al d. lgs. 30 giugno 2003 n. 196, in relazione agli adempimenti posti a loro rispettivo carico dalla legge e dal presente contratto.

data

IL PROMITTENTE                     IL PROMISSARIO
firma

Il promissario dichiara, ai sensi e per gli effetti di cui all'art. 1341 c.c., di aver esaminato e di approvare esplicitamente quanto contenuto nei seguenti articoli:
3. Consegna
7. Esecuzione delle opere
14. Clausola risolutiva espressa

IL PROMISSARIO
firma


 -----------------------
*N.B. schema da utilizzarsi per le ipotesi di contratto preliminare di compravendita sotto forma di scrittura privata avente ad oggetto immobili con qualunque destinazione nel quale promittente venditore è una impresa e promissario acquirente è una persona fisica; il contratto va redatto in carta regolarizzata nel bollo.
