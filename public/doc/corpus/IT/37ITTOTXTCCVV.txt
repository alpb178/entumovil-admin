COMPROMESSO PRELIMINARE DI COMPRAVENDITA
Con la presente scrittura privata, da valere in ogni miglior modo e forma tra:
La società XXX S.p.A. con sede in XXX piazza XXX n. XXX, capitale sociale € XXX, iscritta presso la cancelleria del Tribunale di XXX al n. XXX Reg. Soc., iscritta presso la C.C.I.A.A. di XXX al n. XXX, C.F. e P.l. XXX, qui rappresentata dall’amministratore delegato XXX nato a XXX il giorno XXX domiciliato per la carica presso la sede sociale, munito degli idonei poteri in forza del vigente statuto sociale, di seguito denominata anche parte promittente venditrice;
Il Sig. XXX nato a XXX il giorno XXX e residente in XXX via XXX n. XXX, C.F. XXX, di seguito denominato anche parte promissaria acquirente;
SI CONVIENE E SI STIPULA QUANTO SEGUE
Art.1: La società XXX S.p.A. nella persona
dell’amministratore delegato XXX si obbliga a vendere al Sig. XXX che accetta e si obbliga ad acquistare per sé, persona, ente o società che si riserva di nominare entro la data fissata per il rogito notarile le seguenti unità immobiliari site nel comune di XXX.
a)	appartamento posto al XXX piano, costituito da XXX con relativa cantina al piano seminterrato e solaio, rilevabile al N.C.E.U. di XXX, Sez. Cen. XXX, alla partita n. XXX, foglio n.  XXX, mappale n. XXX, subalterno n. XXX, via XXX P. Vani XXX, Cat. A/3, CI. XXX, RCL.
b)	posto auto al piano interrato indicato alla citata partita del N.C.E.U., foglio n. XXX con il mappale n. XXX, subalterno n. XXX, via XXX sn, P. XXX, Mq XXX, Cat. C/6, CI. XXX, RCL. XXX.
Confini:
a)	del XXX al XXX piano: a nord unità
immobiliare al mapp. XXX, sub. XXX, a est prospetto sulla via XXX; a sud prospetto su proprietà XXX; a ovest XXX;
b)	della cantina al piano interrato: a nord cantina al mapp. XXX sub. XXX, a est XXX, a sud XXX, a ovest XXX al mapp. XXX sub. XXX;
c)	del posto auto al piano interrato: a nord posto auto al mapp. XXX sub. XXX, a est spazio di manovra, a sud posto auto al mapp. XXX sub. XXX, a ovest cantine annesse alle unità immobiliari al mapp. XXX. sub. XXX e sub. XXX.
Art.2: La promessa di compravendita si intende effettuata ed accettata a corpo e non a misura con riferimento agli artt. 1538 e 1539 Codice Civile.
Art.3: L’unità immobiliare ceduta risulta occupata dal conduttore Sig. XXX.
Art.4: Le parti, per una migliore identificazione dell’immobile promesso in vendita, fanno anche riferimento alle planimetrie, da loro controfirmate, che, allegate sotto la lettera “A”, costituiscono parte integrante e sostanziale della presente scrittura privata.
Art.5: L’immobile in oggetto è pervenuto alla parte promittente venditrice con atto di del Notaio Dott. XXX di XXX in data XXX al repertorio n. XXX ed alla raccolta n. XXX, registrato a XXX il XXX al n XXX serie XXX.
Art.6: Il prezzo della presente compravendita è stabilito ed accettato dalle parti in € XXX oltre PIVA determinata ai sensi di legge che parte promissaria acquirente si obbliga a pagare nei modi e nei termini seguenti:
a)	€ XXX = (XXX) vengono versati alla firma della presente scrittura privata a titolo di caparra confirmatoria che diverrà acconto prezzo esclusivamente nel momento della sottoscrizione del contratto notarile definitivo di compravendita, di cui parte promittente venditrice con la firma della presente rilascia ampia quietanza;
b)	€ XXX = (XXX) versati a saldo, alla stipula del rogito notarile di compravendita, in contanti o assegno circolare.
Art.7: Il rogito notarile di compravendita verrà stipulato presso il notaio Dott. XXX con ufficio in
XXX via XXX n. XXX Tel. XXX entro e non oltre il XXX previo convocazione e comunque non prima dell’avvenuto o contestuale saldo del prezzo della compravendita e della cancellazione, a cura e spese di parte venditrice, di eventuali ipoteche ora iscritte sull’immobile compravenduto impegnandosi quest’ultima, fin da ora, a produrre, entro la data del rogito, gli eventuali relativi atti di cancellazione di ipoteca.
Art.8: Quanto alienato sarà trasmesso ed acquisito dalla parte promissaria acquirente con ogni accessione e pertinenza, con le eventuali servitù di ogni genere, sia attive che passive, anche non dichiarate, e non apparenti così come è pervenuto alla parte venditrice, nello stato di fatto e di diritto in cui attualmente si trova, con gli effetti e le garanzie disposte dalla legge e con specifica garanzia circa la inesistenza di iscrizioni ipotecarie, di trascrizioni e vincoli pregiudizievoli.
Art.9: La consegna delle porzioni immobiliari oggetto di cessione con la presente scrittura sarà effettuata entro e non oltre la data del rogito notarile di compravendita.
Art.10: I rischi, i frutti e gli oneri relativi ai beni in oggetto, nonché i tributi inerenti andranno a beneficio e a carico della parte promissaria acquirente a decorrere dalla data del rogito notarile di compravendita.
Art.11: Le spese e le tasse per l’atto notarile e tecniche connesse e dipendenti sono specificatamente a carico della parte promissaria acquirente.
Art.12: Eventuali pratiche per l’ottenimento di mutui saranno a carico di parte promissaria acquirente, così come oneri, costi, interessi anche di preammortamento.
Art.13: La parte promittente venditrice garantisce che l’immobile in oggetto è conforme alle norme edificatorie indicate nella
concessione edilizia rilasciata dal Sindaco di XXX in data XXX n. XXX reg. costr. e n. XXX prot. gen. e che successivamente non sono state realizzate opere, modifiche o mutamenti che richiedessero provvedimenti autorizzativi.
Art.14: La parte promissaria acquirente dichiara di avere i requisiti richiesti dalla nota ll-bis all’art.1 della tariffa, parte prima, allegata al DPR 26 aprile 1986 n.131 richiamata dal DPR 26 ottobre 1972 n. 633 al numero 21 della tabella A allegata, che prevede la riduzione dell’aliquota I.V.A. al 4% nei casi di acquisto dell’abitazione principale. Pertanto la parte promissaria acquirente, dichiarando espressamente che al momento dell’intestazione l’immobile acquistato sarà ubicato nel comune di residenza o se diverso in quello in cui la stessa svolge la propria attività lavorativa e che non possederà altro fabbricato o porzione di fabbricato idoneo ad abitazione, afferma che intende usufruire delle citate agevolazioni fiscali e richiede di conseguenza l’applicazione dell’I.V.A. agevolata anche sulle eventuali fatture dei pagamenti in acconto. (Verificare I riferimenti legislativi in vigore alla data della sottoscrizione)
Art.15: Tutte le controversie che potessero insorgere tra le parti, in dipendenza ed in relazione alla esecuzione ed interpretazione del presente atto, saranno deferite alla decisione di tre arbitri che saranno nominati uno per ciascuna delle parti, il terzo dai due così nominati o, in caso di disaccordo, dal Presidente del Tribunale di XXX, il quale, se necessario, nominerà l’arbitro per la parte che non vi avesse provveduto. Il Collegio Arbitrale avrà sede in XXX, deciderà secondo la procedura dell’arbitrato irrituale ed agirà senza formalità di procedura.

Fatto, letto, confermato e sottoscritto in XXX,
oggi lì

PROMITTENTE VENDITRICE PROMISSARIA ACQUIRENTE
XXX
PROMITTENTE VENDITRICE PROMISSARIA ACQUIRENTE
XXX
Ai sensi e per gli effetti degli artt. 1341-1342 del Codice Civile le parti dichiarano di aver ben ponderato, discusso ed accettato specificatamente tutte le clausole ed in particolare: gli artt. n. 3 (vendita a corpo e non a misura) e n. 4 (prezzo) nella loro totalità, l'art. n. 5 (termine di stipula del rogito notarile), l'art. n. 6 (termine di consegna degli immobili), l'art. n. 7, l’art. 8 (libertà da ipoteche), l'art. n. 9, l'art. n. 10 (decorrenza di oneri e tributi), l'art. n. 11 (spese notarili e tecniche annesse e connesse), l'art. n. 12 (costi di mutui), l'art. n. 13 (conformità urbanistica), , l'art. n. 14 (agevolazioni fiscali) e l’art. n. 15 (clausola compromissoria).
